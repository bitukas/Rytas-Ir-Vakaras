<!DOCTYPE html>
<html lang="en" >
<head>
  <meta charset="UTF-8">
  <title>gruodzio 25</title>
  <link rel="stylesheet" href="../iframe.css">

</head>
<body>
<!-- partial:index.partial.html -->
<div id="knyga">
  <div class="puslapis" id="rytas">
    <div class="laikas">
      <div class="data">Gruodžio 25 d.</div>
      <div class="metas">Rytas</div>
    </div>
    <div class="citata">"Štai ji taps nėščia, pagimdys sūnų ir pavadins jį Emanueliu"
</br>Izaijo 7,14</div>
    <div class="turinys">

Nueikime šiandien į Betliejų, į klajojančių piemenų ir gar­ binančių magų draugiją ir pažiūrėkime į gimusį Žydų Karalių, nes mes tikėjimu turime teisę Pį, todėl galime giedoti: "Gimė mums kūdikis, sūnus mums duotas". Jėzus yra Jehova, atėjęs kūne, mūsų Viešpats ir mūsų Dievas, o tuo pačiu ir mūsų bro­ lis bei draugas; garbinkime ir žavėkimės. Iškart atkreipkime dėmesį į Jo stebuklingą prasidėjimą. Tai buvo negirdėtas se­ niau dalykas ir nepranoktas vėliau, kad mergelė pastotų ir pa­ gimdytų Sūnų. Pirmasis pažadas skamba taip: moters sėkla, o ne žmogaus vaisius. Moteris surizikavo ir nutiesė nuodėmei kelią- rojus buvo prarastas, bet tik moters dėka ateina rojaus Sugrąžintojas. Mūsų Gelbėtojas, nors ir tikras žmogus, savo žmogiška prigimtimi buvo Dievo Šventasis. Pagarbiai nusi­ lenkime prieš šventą Kūdikį, kurio nekaltumas grąžina žmo­ nijai jos buvusią šlovę. Melskimės, kad Jis - šlovės viltis - įsikurtų mumyse. Tegul nelieka nepastebėtiJo nuolankūs tė­ vai. Jo motina įvardyta labai paprastai: mergelė, ne princesė ar pranašė, ne garbinga matrona. Tikrai jos gyslomis tekėjo kara­ liškas kraujas. Ir jos protas nebuvo silpnas ir neišlavintas, nes ji kuo puikiausiai giedojo gyriaus giesmę. Tačiau kokia nuolanki ji buvo, koks vargšas žmogus, su kuriuo ji buvo susižadėjusi, ir kokie menki patogumai pasiūlyti gimusiam Karaliui!

Emanuelis - Dievas su mumis - mūsų prigimtyje, mūsų varge, mūsų gyvenimo darbuose, mūsų bausmėje, mūsų kape ir dabar su mumis, nors greičiausiai mes esame su Juo prisikė­ lime, paėmime, pergalėje ir Antrojo Atėjimo šlovėje.
</div>
  </div>

  <div class="puslapis" id="vakaras">
    <div class="laikas">
      <div class="data">Gruodžio 25 d.</div>
      <div class="metas">Vakaras</div>
    </div>
    <div class="citata">"Pasibaigus vienam vaišių dienų ratui, Jobas susikviesdavo juos pas save ir pašventindavo, atsikėlęs anksti rytą ir atnašaudamas deginamąją auką už nuodėmes už kiekvieną skyrium. Mat Jobas sakydavo sau: ,,Galbūt mano vaikai nusidėjo ir piktžodžiavo Dievui savo širdyje''. Taip Jobas elgdavosi visuomet."</br>Jobo 1,5</div>
    <div class="turinys">

Ką patriarchas darydavo anksti ryte po šeimos švenčių, tikinčiajam būtų gerai padaryti dar šį vakarą, prieš einant miegoti. Šeimos linksmybių metu lengva pereiti į nuodėmin­ gą lengvabūdiškumą ir pamiršti, kas dera krikščioniui. Taip neturėtų būti, bet taip yra, kad mūsų puotos retai būna švento džiaugsmo dienos ir per dažnai virsta nuodėmingais lėbavi­ mais. Yra toks džiaugsmas, tyras ir šventas, lyg išsimaudžius Edeno upėse: šventas dėkingumas taip pat apvalo kaip ir liū­ desys. Deja! Mūsų vargšėms širdims tai tik įrodo, kad verks­ mo namai yra geriau už puotos namus. Nagi, tikintysis, kuo tu šiandien nusidėjai? Gal buvai pamiršęs savo didinga pa­ šaukimą? Gal kaip ir visi tuščiažodžiavai ir palaidai kalbė­ jai? Tuomet išpažink nuodėmę ir skubėk prie aukos. Auka pašventina. Brangus nužudyto Avinėlio kraujas nuplauna kaltę ir apvalo nuo mūsų nežinojimo ir nerūpestingumo nuodė­ mių. Tai geriausia Kalėdų dienos pabaiga - nusiprausti gaivi­ nančiu šaltinio vandeniu. Tikintysis, grįžk prie šios aukos nuolat. Jei tai tinka šį, tai tinka ir kiekvieną vakarą. Gyventi prie aukuro yra karališkoj o kunigo privilegija. Jiems nuodė­ mė, kad ir kokia didelė, niekada nesukelia nevilties, nes jie artinasi prie nuodėmę naikinančios aukos ir jų sąžinė apva­ loma nuo mirties darbų.</br></br>Džiaugsmingai užbaigiu šią šventės dieną,</br>Suėrnęs aukuro šventus ragus.</br>Nuplautos mano kaltės, paklydimai,</br>Jas nešė Avinėlis už visus.
</div>
  </div>
</div>
<!-- partial -->
  
</body>
</html>
